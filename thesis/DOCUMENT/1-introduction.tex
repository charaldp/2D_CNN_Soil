\chapter{Εισαγωγή}
\label{ch:introduction}

\section{Σχετικά με το έδαφος}
Το έδαφος αποτελεί ένα σημαντικό μέρος του πλανήτη μας, η χρησιμότητα του οποίου φαίνεται στις βασικές ανθρώπινες ανάγκες όπως είναι η επισιτιστική ασφάλεια, η παραγωγή ενέργειας και η κλιματική αλλαγή \cite{vis_near_spectr}.

Η κατάσταση του εδάφους σήμερα είναι σημαντικό να ελέγχεται συστηματικά καθώς έχουν παρατηρηθεί διάφορα φαινόμενα τα οποία το απειλούν και υποβάθμιση και συνακόλουθα χρήζουν εξέτασης. Κάποια από αυτά είναι η διάβρωση του εδάφους το οποίο οδηγεί στην επιδείνωση της ποιότητας του νερού αλλά και την ελάττωσή της σοδειάς η οποία δύναται να εξάγει μια εδαφική περιοχή \cite{world_soil_under_threat}.

Είναι επιθυμητό να μπορούμε να εξετάσουμε την κατάσταση του εδάφους σε πολλά μέρη του πλανήτη καθώς έτσι μπορεί να αναδειχθεί η ιδιομορφία της εκάστοτε περιοχής. Η σύσταση μιας εδαφικής ύλης μπορεί να μας δώσει πληροφορίες σχετικά με κάποιες χρήσιμες ιδιότητες του όπως οι η εδαφική οργανική ύλη, τα μεταλλικά στοιχεία, η υφή, οι θρεπτικές ουσίες, το νερό, το \tl{pH}, και τα βαριά μέταλλα. Οι ιδιότητες αυτές θα μπορούσαν να χαρακτηριστούν ως δείκτες ποιότητας του εδάφους σχετικά με συγκεκριμένες ικανότητες του με τις οποίες μπορεί να δρα ως βάση για τις επίτευξη των βασικών μας αναγκών.

Οι εργαστηριακές αναλύσεις εδαφικών δειγμάτων ήταν πάντα απαραίτητες για την καταγραφή των διακυμάνσεων των ιδιοτήτων και της κατάστασης της ποιότητας του εδάφους. Η δειγματοληψία τους γίνεται όσο πυκνότερα είναι εφικτό να γίνει σε κάθε έκταση της γης, ώστε να καταγράφεται η ιδιομορφία κάθε περιοχής, ενώ ταυτόχρονα να είναι πρακτικά υλοποιήσιμη \cite{soil_spectr}.

Ωστόσο, πέρα από τις εργαστηριακές αναλύσεις δειγμάτων εδάφους θα ήταν προτιμότερη μια μέθοδος ανάκτησης ιδιοτήτων εδάφους για μεγάλες εκτάσεις με μικρότερο κόστος, ούτως ώστε να είναι εφικτή η διαρκής παρακολούθησή του.

\section{Σχετικά με την φασματοσκοπία εδάφους (\tl{Soil Spectroscopy})}
Η ραγδαία ανάπτυξη της τεχνολογίας που παρατηρείται να επέρχεται όλο και περισσότερο στη ζωή μας, δύναται να προσφέρει απλοποιήσεις σε σύνθετες και κοστοβόρες διαδικασίες. Μια από τις περιπτώσεις όπου η τεχνολογία έρχεται για να δώσει μια αποτελεσματική λύση, αφορά την πιθανή χρήση της φασματοσκοπίας εδάφους (\tl{Soil Spectroscopy}).

Η χρήση μηχανισμών εξαγωγής φασματικών υπογραφών εδαφικής ύλης οδήγησε στην δημιουργία βιβλιοθηκών δεδομένων τα οποία αξιοποιούνται συχνά σε βιβλιογραφικές μελέτες και αναλύσεις. Ένα μέρος των σχετικών αναλύσεων δείχνουν πως με την χρήση μηχανικής μάθησης πάνω σε δεδομένα των συγκεκριμένων βιβλιοθηκών δύναται να εξαχθούν αξιόπιστες προβλέψεις σχετικά με τις χημικές ιδιότητες των εδαφικών δειγμάτων.

Το αντικείμενο της διπλωματικής εργασίας αφορά την επίλυση ενός προβλήματος παλινδρόμησης με τη χρήση συνελικτικών νευρωνικών δικτύων πάνω σε δεδομένα φασματοσκοπίας εδάφους (\tl{Soil Spectroscopy}).

Αρχικά οφείλεται να γίνει μια αναφορά στην τεχνολογία της φασματοσκοπίας εδάφους. Η συγκεκριμένη μέθοδος αποσκοπεί στην εξαγωγή χρήσιμης πληροφορίας σχετικά με εδαφικά δείγματα χρησιμοποιώντας την αλληλεπίδραση τους με ακτινοβολίες, έτσι εξετάζεται η αποφυγή μιας αναλυτικής μελέτης των χημικών ιδιοτήτων και συστατικών του εδάφους. Το αποτέλεσμα από την μέτρηση της ανακλώμενης ακτινοβολίας σε ένα εύρος μηκών κύματος αποτελεί ουσιαστικά την φασματική υπογραφή τους. Για την εξαγωγή των παραπάνω συνήθως χρησιμοποιούνται μήκη κύματος εύρους 350–2500 \tl{nm (Vis-near)} ή και 2500–25,000 \tl{nm (mid-infrared)}.

\section{Στόχοι της διπλωματικής εργασίας}
Οι στόχοι της διπλωματικής εργασίας είναι η μελέτη της μεθόδου κατασκευής δισδιάστατων νευρωνικών δικτύων για την εκτίμηση ιδιοτήτων εδάφους, δηλαδή ενός προβλήματος παλινδρόμησης. Τα δεδομένα το οποία χρησιμοποιούνται είναι από την εδαφική βάση \tl{LUCAS Soil} \cite{lucas_soil}. Κατά την μελέτη μιας ήδη υπάρχουσας υλοποίησης γίνεται μια προσπάθεια για την εύρεση μοντέλων τα οποία έχουν απλούστερη αρχιτεκτονική έτσι η εκπαίδευση τους να μην είναι ιδιαίτερα απαιτητική, ενώ ταυτόχρονα αποσκοπείται μια αξιόλογη επίδοση του μοντέλου στην ικανότητα πρόβλεψης των ιδιοτήτων εδάφους. Κατά την διαδικασία εύρεσης των βέλτιστων παραμέτρων του μοντέλου εξετάζονται ορισμένοι μετασχηματισμοί στο σήμα εισόδου.

\section{Διάρθρωση της διπλωματικής}

Στο κεφάλαιο ... βλέπουμε. Κατόπιν, το κεφάλαιο ... αναλύει ...
\todo{Δες εδώ}
